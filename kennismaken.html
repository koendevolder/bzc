---
layout: default
---
<img src="/assets/img/banner1.jpg" class="img-fluid" alt="">

<div class="container">
  <h1 class="my-4 text-center">Kennismaken</h1>
    
  <h4 class="my-4">Kennismakingsvlucht</h4>
  
  Een kennismakingsvlucht is bij uitstek de ideale methode om kennis te maken met onze prachtige sport. Heb je interesse in deze sport of wil je gewoon eens kennismaken met onze hobby dan biedt onze club de mogelijkheid tot het maken van een kennismakingsvlucht.
  Word lid voor een dag en krijg de kans tot het uitvoeren van een zweefvlucht door middel van een lierstart of een sleepstart.<br>
  <br>
  Een kennismakingsvlucht kan voor alle leeftijden. Voor de veiligheid hanteren we wel een minimumlengte van 1,20 m en een maximumgewicht van 110 kg. Meevliegen kan van april t.e.m. oktober (bij goede weersomstandigheden) op weekend- en feestdagen.<br>
  <br>
  Contacteer ons gerust via het <a href="/contact.html">contactformulier</a> voor meer informatie over onze kennismakingsvluchten.
  
  <h4 class="my-4">Initiatie dag</h4>
  
  Ook bieden wij de kans om deel te nemen aan een initiatie dag. Tijdens deze dag krijg je een theoretische briefing over hoe het zweefvliegen juist in zijn werk gaat en vervolgens maak je twee vluchten waarvan één met een lierstart en één met een sleepstart. Bovendien zal één van deze vluchten uitgevoerd worden met een instructeur wat jou de kans biedt om eens te voelen wat het is om zelf het zweefvliegtuig te besturen.<br>

  
  <h4 class="my-4">Prijzen</h4>
  
  <table class="table table-striped">
    <thead>
      <tr>
        <th scope="col" colspan="2">Kennismakingsvluchten (Lidmaatschap voor een dag):</th>
      </tr>
    </thead>
    <tbody>
      <tr>
        <td scope="row">Kennismakingsvlucht lier</td>
        <td>€ 60</td>
      </tr>
      <tr>
        <td scope="row">Kennismakingsvlucht sleep</td>
        <td>€ 80</td>
      </tr>
      <tr>
        <td scope="row">Initiatie dag (lier + sleep)</td>
        <td>€ 150</td>
      </tr>
    </tbody>
  </table>

  <h4 class="my-4">Veiligheid</h4>
  
  Bezoeker: Lees aandachtig deze instructies!<br>
  <br>
  Dat een vliegveld een plaats is waar veiligheid dient te primeren, dienen we aan jullie zeker niet uit te leggen. Evoluties op een vliegveld gebeuren in drie dimensies. Dit betekent concreet, dat niet alleen toestellen op de grond, hetzij in beweging of in stilstand een potentieel gevaar kunnen inhouden voor bezoekers, maar vooral ook landende toestellen. Het grote grasveld voor de club is, vooral bij mooi weer, een drukke landingsplaats! Bovendien hoor je zweefvliegtuigen niet als ze aan het landen zijn!<br>
  <br>
  Daarom kunnen wij onder geen enkel beding, bezoekers op het terrein en de taxiways toelaten zonder begeleiding door een verantwoordelijke van de club. Iedereen is natuurlijk welkom in onze bar, van waaruit men onder deskundige begeleiding, zich op een veilige manier naar de startplaats kan begeven. Bezoekers die zich niet aan deze regels houden zullen echter verzocht worden onmiddellijk het terrein te verlaten.<br>
  <br>
  Begeef je dus NOOIT zonder begeleider van de club op het terrein. Deze regel is er voor iedereens veiligheid!<br>
</div>